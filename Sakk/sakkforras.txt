SAKK

A sakk eredete:
A sakk története a legendák világába nyúlik vissza. Egy ismert mese szerint egy brahmin találta ki a sakkot. Jutalmul a rádzsától első hallásra jelentéktelennek tűnő fizetséget kért, mindössze annyi búzaszemet, amennyi a sakktábla kockáira a következő szabály szerint képletesen rátehető: az első kockára egy, a másodikra kettő, a harmadikra négy, vagyis az előzőnek mindig duplája. Hamar kiderült, hogy ennyi búza nem terem a Földön, sőt az emberiség egész történelme alatt nem termelt ennyit.<br>
<br>Az első ismert sakkváltozat valószínűleg Indiában alakult ki. A csaturanga (chaturanga) a modern sakkhoz képest leegyszerűsített volt. Ugyanakkora táblán játszották, ugyanazokkal a figurákkal, de a bábok mozgatása néhány szabályban eltért, és kevesebb mozgásteret adott.<br><br>Európába a sakk arab közvetítéssel jutott, és közben olyan változtatásokat alkalmaztak, ami elvezetett a mai modern sakkig. Európában olyan játékokat szorított ki, mint a viking sakk. A másik irányba a fejlődési útvonal kevésbé követhető.<br><br>A legvalószínűbb elképzelés szerint Indiából Kínába, majd Japánba vitték át a játékot, és közben jóval nagyobb változásokat szenvedett, mint a nyugat felé tartó útja során.<br><br>A kínai sakk táblamérete is más, a bábuk is különböznek, és a lépésekben is más szabályok vannak. <br><br>A japán sakk pedig olyan, a játék jellegét alapvetően felforgató elemeket tartalmaz, mint a levett bábuk visszatétele. Egy kevésbé elfogadott hipotézis szerint esetleg a kínai volt az eredeti változat.

A sakk leírása:
A sakkjátékot két játékos játssza egymás ellen a négyzet alakú, nyolc sorra és nyolc oszlopra felosztott sakktáblán, 16–16, azaz összesen 32 bábuval. <br><br>A két játékos bábui határozottan eltérő színűek. A színek elnevezése világos, illetve sötét.<br><br>A Köznapi értelemben véve a sötét játékos bábui fekete színűek, míg a világoséi általában fehérek vagy világosbarnák (utóbbi főleg akkor, ha a bábukat fából készítették). <br><br>A játékosok felváltva lépnek, és mindkettejük célja, hogy a másik fél király nevű figuráját a játékszabályok szerint bemattolják (azaz megtámadják, mégpedig úgy, hogy a támadást ne tudja elhárítani)

A tábla:
A tábla mindig akkor áll helyesen, ha a bal alsó sarokban sötét, a jobb alsóban pedig világos színű mező van. Vízszintesen az 1-től 8-ig, arab számokkal jelölt sorok, függőlegesen az a–h betűkkel azonosított vonalak vannak. Magán a sakktáblán többnyire nagybetűk láthatók, a játszmák lejegyzésénél kisbetűket írunk.<br><br> A váltakozó színű négyzetek neve mező, és a vonalak, valamint sorok jelével hivatkozunk rájuk. A játékosok bal keze felé eső sarokmező sötét színű.<br><br> A világossal játszó játékos esetén ez a mező az a1, sötétnél a h8. Alapállásban a világos király e1-en, a sötét király e8-on áll.<br><br>Az a–d vonalak neve vezérszárny, az e–h vonalaké királyszárny. A tábla közepe a centrum. <br><br>Szűkebb értelemben ez csupán a d4, d5, e4 és e5 mezőket jelenti, tágabb értelemben centrumnak nevezzük a c3, c6, f6 és f3 mezők által kijelölt négyzetet. A sarkaikkal érintkező mezők képezik az átlókat. Az a1–h8, illetve az a8–h1 átlókat nagyátlóknak hívjuk.

A bábuk:
Király: 
A király a nyolc szomszédos mező valamelyikére léphet (a tábla szélén csak öt, a sarokban pedig három).A királyra vonatkozó különleges szabályokról később lesz szó.

Vezér:
A vezér egyesíti a futó és a bástya lehetőségeit: egyenesen és átlósan, összesen nyolc irányba léphet tetszőleges számú mezőt.

Bástya:
A bástya egyenes vonalban (vízszintesen és függőlegesen) léphet tetszőleges számú mezőt, amíg nem áll figura az útjában, illetve amíg el nem éri a tábla szélét. Az ellentétes színű figurát még leütheti.

Futó:
A futó a négy átlós irány valamelyikébe léphet, ugyancsak tetszőleges számú mezővel, amíg szabad az útja. A futó mindig csak olyan színű mezőkre juthat el, ahonnan indult. Egy játékos két futója különböző színű mezőkről indul, ezért nem tudnak találkozni.

Huszár:
A huszár egyik irányba két mezőt, a másikba pedig egyet lép, az ábrán látható mezőkre. A huszár ugrik, azaz akkor is tud lépni, ha minden szomszédos mezőn áll másik figura (csak a célmezőn nem állhat azonos színű figura). A huszár mindig ellentétes színű mezőre lép, mint ahonnan indult.

Gyalog:
A gyalog csak a saját irányába léphet. A különböző színű gyalogok iránya ellentétes: mindig a másik játékos oldala felé halad. A gyalog másképp lép, ha üt, és másképp, ha nem. Normál lépés esetén (ha nem üt) a haladási irányában előre egyenesen léphet egyet, illetve a kiindulási mezőjéről kettőt is (ha a közbülső mező is üres). Ütéskor átlósan előre léphet egy mezőt (balra előre vagy jobbra előre). A gyalogok speciális lépéseiről később lesz szó.